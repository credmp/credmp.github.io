+++
title = "Bronnen beheren met Zotero [NL]"
author = ["Arjen Wiersma"]
date = 2024-09-03T19:22:00+02:00
tags = ["learn-to-study"]
draft = false
+++

{{< figure src="/ox-hugo/_20240722_203307screenshot.png" >}}

Je hebt [tijd gereserveerd om te gaan studeren](/posts/leren-studeren-tijd-vinden/) en [je volgt een ritueel om goed in jouw "Deep Work" modus te komen](/posts/learn-to-stud-deepwork/), dat studeren gaat echt goed lukken! Tijdens de colleges en in de lesmaterialen vind je allerlei links naar papers, websites, YouTube videos en haal je veel informatie uit boeken. Al deze bronnen zijn zeer waardevol en bij de eindopdracht zul je veel van deze bronnen weer moeten gebruiken om argumenten te onderbouwen of juist iets te ontkrachten. Hoe ga je dan om met die bronnen zonder dat je gek wordt van allerlei documentjes?

Een natuurlijk reactie is om hiervan allemaal bladwijzers te maken in jouw browser als het op het web is, en voor andere bronnen juist weer in een bestandje bij te houden met wat je hebt gelezen. Dit gaat een tijdje goed, en dan begin je aan jouw opdracht.

Eerst kom je erachter dat je een of ander speciaal formaat moet gebruiken om naar bronnen te verwijzen, APA of IEEE, en dat je dus een lijst bijhoudt van de artikelen die je daadwerkelijk in de opdracht gebruikt. Er mogen geen bronnen in de lijst staan die je niet in de tekst gebruikt en in de tekst mag je niet verwijzen naar iets wat niet in de bronnenlijst staaat. Dan wordt het opeens lastig. Nu blijkt een programma zoals Word wel een bronnenbeheersysteem te hebben, maar dat is echt wel veel werk omdat het per document bronnen opslaat en op macOS werkt het zelfs [niet naar behoren](https://answers.microsoft.com/en-us/msoffice/forum/all/apa-bibliography-not-sorted-alphabetically-for/803b684c-4f45-4b5c-82ec-8199cebe3bd9). Het systeem van bladwijzers en losse documentjes blijkt toch niet zo handig.

Wat werkt dan wel? Mijn advies is om [Zotero](https://www.zotero.org/) te gebruiken ([alternatieven](https://alternativeto.net/software/zotero/)). Het programma wordt omschreven als een research assistant. Het idee is dat je alle bronnen die je raadpleegt toevoegt aan Zotero. In Zotero administreer je wie de auteur is, sla je een korte omschrijving (abstract) van de bron op en geef je aan wanneer je de bron hebt geraadpleegd. In onderstaande screenshot zie je een (bijna) lege Zotero bibliotheek met enkel mijn vorige artikel als geraadpleegde bron. Aan de rechterkant zie je alle meta informatie over de bron.

{{< figure src="/ox-hugo/Zotero-empty.png" caption="<span class=\"figure-number\">Figure 1: </span>Zotero met een artikel" >}}

Een hele gave feature van Zotero is dat het ook een snapshot van online bronnen bewaard. In dit geval heeft het een offline versie van mijn artikel gemaakt, precies zoals het eruit zag toen ik het opsloeg. Op deze wijze is altijd de bron beschikbaar, ook al haal ik mijn website morgen offline. Met PDF bronnen slaat het zelfs een kopietje van het bestand op. Super handig, en jij hebt altijd de informatie bij je die je nodig hebt.

{{< figure src="/ox-hugo/Zotero-snapshot.png" caption="<span class=\"figure-number\">Figure 2: </span>Een snapshot in Zotero" >}}

Je kan een gratis Zotero account aanmaken als je de zekerheid van een goede backup wil hebben. Dat is optioneel, maar anders moet jij zorgen voor een goede backup van jouw database, dus het is zeker een aanrader. In mijn eigen Zotero staan duizenden papers en websites opgeslagen. Ik gebruik verschillende plugins waar ik later meer over ga schrijven. Met die plugins haal ik bronnen van het web, mijn telefoon en zorg ik voor goede notities over de bronnen.

Zotero heeft mij echt zoveel tijd gescheeld, en ik hoop dat jij hiermee ook een tool krijgt om net iets relaxter te gaan studeren.
